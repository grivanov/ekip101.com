<!DOCTYPE html><html lang="bg"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Трябва ли да се учи през лятото? - Вестник &quot;Екип 101&quot;</title><meta name="description" content="Това е спор, който много ученици водим с родителите си всяка ваканция. Според повечето възрастни лятото не е толкова за почивка, колкото за четене на книжки. За учениците обаче това съвсем не е така. През лятото трябва да се почива от уроците, да се захвърлят книжките и подрастващите да се отдадат на забавление и да са щастливи без досадното училище. Но нека се опитаме да обмислим двете тези подробно."><meta name="generator" content="Publii Open-Source CMS for Static Site"><link rel="canonical" href="./../tryabva-li-da-se-uchi-prez-lyatoto/"><link rel="shortcut icon" href="./../media/website/ekip101favicon.ico" type="image/x-icon"><style>:root{--body-font:-apple-system,BlinkMacSystemFont,"Segoe UI",Roboto,Oxygen,Ubuntu,Cantarell,"Fira Sans","Droid Sans","Helvetica Neue",Arial,sans-serif,"Apple Color Emoji","Segoe UI Emoji","Segoe UI Symbol";--heading-font:var(--body-font);--post-entry-font:var(--body-font);--logo-font:var(--body-font);--menu-font:var(--body-font)}</style><link rel="stylesheet" href="./../assets/css/style.css?v=581f17ad914c5c9c13982f461d20dd11"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"./../tryabva-li-da-se-uchi-prez-lyatoto/"},"headline":"Трябва ли да се учи през лятото?","datePublished":"2008-09-23T22:01","dateModified":"2022-06-12T22:02","image":{"@type":"ImageObject","url":"./../media/website/header.jpg","height":1241,"width":2006},"description":"Това е спор, който много ученици водим с родителите си всяка ваканция. Според повечето възрастни лятото не е толкова за почивка, колкото за четене на книжки. За учениците обаче това съвсем не е така. През лятото трябва да се почива от уроците, да се захвърлят книжките и подрастващите да се отдадат на забавление и да са щастливи без досадното училище. Но нека се опитаме да обмислим двете тези подробно.","author":{"@type":"Person","name":"Георги Иванов","url":"./../authors/georgi-ivanov/"},"publisher":{"@type":"Organization","name":"Administrator","logo":{"@type":"ImageObject","url":"./../media/website/header.jpg","height":1241,"width":2006}}}</script></head><body><header class="topbar" id="js-header"><div class="topbar__inner"><a class="logo" href="./../"><img src="./../media/website/header.jpg" alt="Вестник &quot;Екип 101&quot;"></a><div class="website-name"><span class="line1">Клуб „Журналистика“</span><br><span class="line2">Общински детски център за култура и изкуство - Русе</span></div><nav class="navbar"><button class="navbar__toggle" aria-label="Menu" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Menu</span></span></button><ul class="navbar__menu"><li class="has-submenu"><a href="./../tags/e-vestnik/" target="_self" aria-haspopup="true">Е-вестник</a><ul class="navbar__submenu level-2" aria-hidden="true"><li><a href="./../tags/paragraf-102/" target="_self">Параграф 102</a></li><li><a href="./../tags/izbort-na-dalmi/" target="_self">Изборът на Далми</a></li><li><a href="./../tags/101-pozhelaniya/" target="_self">101 пожелания</a></li><li><a href="./../tags/101-godini-po-ksno/" target="_self">101 години по-късно</a></li><li><a href="./../tags/do-101-i-obratno/" target="_self">До 101 и обратно...</a></li><li><a href="./../tags/napisano-predi-godini/" target="_self">Написано преди години...</a></li></ul></li><li><a href="./../za-klub-zhurnalistika/" target="_self">За клуба</a></li><li><a href="./../za-pechatnoto-izdanie/" target="_self">За вестника</a></li><li><a href="./../kontakti/" target="_self">Контакти</a></li><li><a href="http://online.ekip101.com/" target="_self">Архив</a></li></ul></nav></div></header><div class="content"><main class="main"><article class="post"><header class="u-header post__header"><h1>Трябва ли да се учи през лятото?</h1><div class="u-header__meta u-small"><div><a href="./../authors/georgi-ivanov/" title="Георги Иванов">Георги Иванов</a> <time datetime="2008-09-23T22:01">23 септември 2008 </time><a href="./../tags/e-vestnik/" class="u-tag u-tag--1">Е-Вестник</a></div></div></header><div class="post__entry u-inner"><p>Това е спор, който много ученици водим с родителите си всяка ваканция. Според повечето възрастни лятото не е толкова за почивка, колкото за четене на книжки. За учениците обаче това съвсем не е така. През лятото трябва да се почива от уроците, да се захвърлят книжките и подрастващите да се отдадат на забавление и да са щастливи без досадното училище. Но нека се опитаме да обмислим двете тези подробно.</p><p><strong>За ползата:</strong> В края на всяка учебна година учителите по литература ни дават дълги списъци с книги, които трябва да прочетем. Колкото по-големи ставаме, толкова по-дебели стават и книгите. Но въпреки това, ако ги прочетем през лятото, ще си спестим много време в бъдеще. Защото ако не прочетем някой разказ през лятото, ще трябва да го четем през учебната година, а това отнема време, което най-често нямаме. Всъщност под „учене през лятото” не трябва да се разбира само четене на задължителната литература. Ученето означава и с наближаването на 15 септември да погледнем уроците си по математика и природознание, а за по-големите – по история, география и физика. Тези са едни от най-нехаресваните предмети, по които за нещастие има входни нива. Затова понякога е добре да погледнем уроците преди училище, за да сме подготвени добре за входните нива. А и със знания може да направим добро впечатление, което винаги е от полза.<br><strong>За вредата: </strong>Думата „вреда” е твърде силна, но все пак има негативи в това не да почиваме, а да учим през лятната ваканция. Учебната година /в зависимост от класа/ продължава от седем до десет месеца. Разбира се, изключваме ваканциите. През това време в някои училища наистина здравата се учи - там учителите дават домашни и изпитват на черната дъска. В един момент на учениците ни става толкова трудно, че едва дочакваме Коледната или Великденската ваканция. Но пък тези ваканции са кратки и дори нямаме време да забравим какво учим, а какво остава да си починем? След месеци усилено учене, притеснения преди контролно, спорове в класа и претенции за оценки, най-накрая идва Лятната ваканция. А тя! Тя е нещо като светлината в тунела. Когато настъпи, веднага щом се върнем у дома, захвърляме раницата без да гледаме къде и се отдаваме на някой филм или компютърна игра. Но не го ли заслужаваме? Учили сме толкова месеци и мисля, че е редно да си починем накрая. Ваканцията ни е дадена за почивка, не за учене. Ако учим също толкова, колкото и през годината, то кога ще почиваме? Кога ще играем и караме колело? В заключение да потърсим средното положение. Не бива цяло лято да мързелуваме и да не прочетем нито ред, но не бива и да учим толкова, че да не излезем нито веднъж да поиграем с приятели. Не знам вие как си прекарахте лятото, но аз намерих тази среда – хем учих, хем се забавлявах. Поне нямаше кой да ми дава домашни, а сам си избирах кое да уча. И така, в един момент ученето дори се превърна в малко по-трудна игра, но все пак интересна и забавна. Пробвайте и вие другото лято!</p></div></article></main><div class="sidebar"><div><a class="formi" href="./../media/files//ObDCKI_2021-2022_Formi.pdf" target="_blank"><img src="./../media/files//obuchenie-baner.jpg" alt="" width="100%" height="65px"></a><a href="http://online.ekip101.com/"><img src="./../media/files//baneri-broeve.jpg" alt="" width="100%" height="78px"></a><a href="http://etno.ekip101.com/"><img src="./../media/files//baneri-etno.jpg" alt="" width="100%" height="78px"></a><a href="http://mihailovski.ekip101.com/"><img src="./../media/files//baneri-mahailovski.jpg" alt="" width="100%" height="78px"></a></div><section class="box"><h3 class="box__title">Tags</h3><ul class="tags"><li><a href="./../tags/101-godini-po-ksno/">101 години по-късно</a> <span class="u-small">(2)</span></li><li><a href="./../tags/101-pozhelaniya/">101 пожелания</a> <span class="u-small">(2)</span></li><li><a href="./../tags/v-broya/">В броя</a> <span class="u-small">(7)</span></li><li><a href="./../tags/do-101-i-obratno/">До 101 и обратно…</a> <span class="u-small">(1)</span></li><li><a href="./../tags/e-vestnik/">Е-Вестник</a> <span class="u-small">(90)</span></li><li><a href="./../tags/izbort-na-dalmi/">Изборът на Далми</a> <span class="u-small">(4)</span></li><li><a href="./../tags/napisano-predi-godini/">Написано преди години...</a> <span class="u-small">(1)</span></li><li><a href="./../tags/paragraf-102/">Параграф 102</a> <span class="u-small">(4)</span></li><li><a href="./../tags/sobshcheniya/">Съобщения</a> <span class="u-small">(23)</span></li></ul></section></div><footer class="footer"><a class="footer__logo" href="./../"><img src="./../media/website/header.jpg" alt="Вестник &quot;Екип 101&quot;"></a><nav><ul class="footer__nav"><li class="footer__nav-item"><a href="./../za-klub-zhurnalistika/" target="_self">ЗА КЛУБА</a></li><li class="footer__nav-item"><a href="./../za-pechatnoto-izdanie/" target="_self">ЗА ВЕСТНИКА</a></li><li class="footer__nav-item"><a href="./../kontakti/" target="_self">КОНТАКТИ</a></li></ul></nav><div class="footer__copyright"><p>© 2007 Вестник "Екип 101". Вестникът е издание на Клуб "Журналистика" към Общински детски център за култура и изкуство - Русе. </p><p>Powered by Publii</p></div></footer></div><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.navbar',
   };</script><script defer="defer" src="./../assets/js/scripts.min.js?v=bb66f1d815180573784f8434c8f0bf78"></script><script>var images = document.querySelectorAll('img[loading]');

      for (var i = 0; i < images.length; i++) {
         if (images[i].complete) {
               images[i].classList.add('is-loaded');
         } else {
               images[i].addEventListener('load', function () {
                  this.classList.add('is-loaded');
               }, false);
         }
      }</script></body></html>